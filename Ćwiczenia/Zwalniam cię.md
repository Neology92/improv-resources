#ćwiczenie 
Ćwiczenie na ogrywanie sceny [[Granie pantomimą niezależnie od dialogu|ciałem niezależnie od tekstu]].


W tej scence dwóch graczy odgrywa scenkę, w której z góry są ustalone kwestie. Oto scenariusz:

- (1) (Pukanie do drzwi)
- (2) Proszę wejść. Wiesz dlaczego cię wezwałem?
- (1) (Pokazuje, że nie wie)
- (2) (Podaje 1 pantomimicznie kartkę papieru)
- (1) Myślałem, że może nie weźmie pan tego pod uwagę?
- (2) Zwalniam cię.
- (1) Dobrze. I tak nienawidziłem tej głupiej roboty.

Gracze ogrywają tę scenkę. Powinni trzymać się scenariusza, ale w zasadzie mogą robi wszystko, dopóki nie dodają jakichś kwestii. Prawdopodobnie scenka nie będzie ciekawa.

Potem gracze muszą powtórzyć tę scenkę, ale daj im jakąś wskazówkę (którą inni gracze i publiczność nie słyszy). Zobacz czy scenka staje się bardziej interesująca. Przykładowe wskazówki:

- Jesteście zdenerwowani, szczęśliwi, smutni, przerażeni, itd.
- Druga osoba ładnie pachnie / śmierdzi
- Właśnie jedliście czosnek / grochówkę
- Zmieniacie się we wrony/krowy/mapy
- Jeździcie na wózku inwalidzkim
- Wasza bielizna jest niedopasowana (za mała)
- Jesteście przygłusi, nie możecie znaleźć okularów, wypadły wam soczewki, wypadła wam sztuczna szczęka
- Jesteście kleptomanami

_Uwagi_

Gracze mogą zrobić naprawdę dużo bez odchodzenia od scenariusza. Mogą budować/otwierać drzwi, okna, szafki, wydawać różne dźwięki czy stroić miny.

Przypomnij graczom, że mogą zmienić swój [Status](https://web.archive.org/web/20220522142604/https://www.impro.info.pl/slownik/Status). Być może spróbują ustalić co jest na kartce? To coś złego, niecnego, śmiesznego czy smutnego?

_Odmiany_

Możesz wymyślić inną scenkę z innymi kwestiami.